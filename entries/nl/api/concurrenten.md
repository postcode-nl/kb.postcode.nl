---
title: Waarom is de API van Postcode.nl beter dan die van concurrenten?
---
Op het eerste gezicht zou je denken dat er alleen een prijsverschil is tussen Postcode.nl en andere partijen die ogenschijnlijk dezelfde data aanbieden, maar er zijn verschillen.

*   De meeste concurrenten leveren de BAG (Basisregistraties Adressen en Gebouwen) 1 op 1 door en daar zitten fouten in. Dit zijn adressen die niet aan de postcode logica voldoen, zoals dubbele postcode-huisnummer combinaties of 4 cijferige postcodes in de verkeerde gemeente. Wij halen een kwaliteitsslag over de BAG data heen waarbij we die fouten corrigeren of eruit halen. Wij werken ook samen met Nederlandse gemeenten om fouten uit de data te halen. Hierdoor is de kwaliteit van de postcodedata van een veel hoger niveau en heb je ook alleen de echt adresseerbare adressen tot je beschikking. 

*   Onze database wordt dagelijks bijgewerkt i.p.v. maandelijks bij de meeste concurrenten. Sommige concurrenten, zoals bij de Google API, updaten helemaal nooit. Die voegen alleen adressen toe, maar halen nooit adressen eruit. Hierdoor werk je niet met gevalideerde adressen.

*   Er zitten ook postbussen in onze database.

*   Naast de simpele postcode-huisnummer API is er een auto-complete API die dezelfde functionaliteit als de Postcode.nl zoekmachine heeft. Hierdoor kan je in je eigen systeem dezelfde geavanceerde functionaliteit gebruiken als dat wij aanbieden op www.postcode.nl.

*   Wij leveren adresdata voor veel landen, via één eenvoudig te implementeren API.

*   Onze API kent zeer lage responstijden: veel opvragingen duren nog geen 0,01 seconde.

*   Ongekend ruime rate-limits zijn standaard bij ons: minimaal 150 requests/s en 35 requests/s, respectievelijk voor de Nederlandse en de internationale API. Elke mogelijke piek in jouw gebruik wordt zonder probleem ondersteund.

