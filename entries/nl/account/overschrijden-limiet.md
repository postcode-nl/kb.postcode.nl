---
title: Wat gebeurt er als ik de limiet van mijn huidige Tier overschrijdt?
---
Maak je allereerst geen zorgen, _**de API wordt niet uitgezet**_ als je over je limiet heen gaat. We vinden het belangrijk dat de API altijd blijft werken zodat je klanten gewoon kunnen blijven bestellen en je geen onderbrekingen in je processen krijgt.

Om je op de hoogte te houden van je verbruik worden er per mail notificaties verstuurd. Dit gebeurt bij 50%, 80% en 100% van je limiet.

Bij 100% wordt het abonnement automatisch geüpgraded naar een juist en bijpassende Tier. Hierbij kijkt het systeem naar het verbruik in de afgelopen periode in de huidige abonnementsperiode en wordt er een prognose gemaakt over de verwachte hoeveelheid opvragingen voor de rest van de abonnementsperiode.

Om een goede inschatting te maken voor de prognose zal de upgrade van de Tier niet plaatsvinden in de eerste maand van je abonnementsperiode.

**Ga je over Tier 5 heen?**

Dan wordt op basis van de prognose het verwachte verbruik in blokken van 10% van Tier 5 gefactureerd (dus per €100,-) en gelden ook de stukprijzen per validatie van deze Tier.

**Seizoensgebonden verbruik**

Omdat de prognose wordt gedaan op je verbruik in het verleden kan het zijn dat de voorgestelde upgrade niet aansluit bij je totale jaarverbruik. Bijvoorbeeld omdat je kerstpakketten verkoopt of je het drukker hebt in de zomermaanden omdat je zwembaden verkoopt. Daarom kan je kiezen naar welke Tier je wordt geüpgraded maar dit is alleen mogelijk voordat de daadwerkelijke upgrade wordt uitgevoerd.

Mocht in de loop van het jaar blijken dat het toch niet voldoende is geweest dan wordt er alsnog een extra upgrade uitgevoerd.

**Eenmalige overschrijding limiet**

Als je voor het volgende abonnementsjaar een lagere limiet wil instellen dan kan dat. Check het [artikel voor het aanpassen van je Tier bij verlengen abonnement](https://kb.postcode.nl/help/aanpassen-tier-bij-verlengen-abonnement).

