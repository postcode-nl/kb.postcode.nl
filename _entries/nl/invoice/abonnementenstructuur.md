---
title: Hoe werken de API abonnementen bij Postcode.nl?
---
Je kiest voorafgaand het abonnementsjaar een Tier waarvan je denkt dat je deze nodig zal hebben. Er wordt geen onderscheid gemaakt in functionaliteit van de API bij de verschillende Tiers. Het gaat puur alleen om het verwachte verbruik. 

**Waarom worden de API abonnementen voorafgaand het abonnementsjaar in rekening gebracht?**

Dat doen we om onze klanten te beschermen voor verrassingen achteraf (bijvoorbeeld extreem hoge facturen na een jaar door op hol geslagen processen). Dat worden altijd van die welles/nietes discussies achteraf waar niemand baat bij heeft. Daarom werken we met een limiet die vooraf wordt vastgelegd en wordt betaald. Daardoor is veel beter te monitoren hoe de zaken er voor staan. Er worden notificaties van het verbruik gestuurd bij 50%, 80% en 100% van de limiet.

_**De API wordt niet uitgezet**_ als je over je limiet heen gaat. Bij 100% wordt het abonnement automatisch geüpgraded naar een juiste en bijpassende Tier. Hierbij kijkt het systeem naar het verbruik in de afgelopen periode in de huidige abonnementsperiode en wordt er een prognose gemaakt over de verwachte hoeveelheid opvragingen voor de rest van de abonnementsperiode.

Om een goede inschatting te maken voor de prognose zal de upgrade van de Tier niet plaatsvinden in de eerste maand van je abonnementsperiode.

Bij het verlengen van het nieuwe abonnementsjaar wordt de Tier van de upgrade weer in rekening gebracht omdat wij er van uitgaan dat je verbruik hetzelfde zal zijn, of gaat stijgen.

**Hoe kan ik voorkomen dat ik naar een te grote Tier wordt geüpgraded?**

Omdat de prognose wordt gedaan op je verbruik in het verleden kan het zijn dat de voorgestelde upgrade niet aansluit bij je totale jaarverbruik. Bijvoorbeeld omdat je kerstpakketten verkoopt of je het drukker hebt in de zomermaanden omdat je zwembaden verkoopt. Daarom kan je kiezen naar welke Tier je wordt geüpgraded maar dit is alleen mogelijk voordat de daadwerkelijke upgrade wordt uitgevoerd.

