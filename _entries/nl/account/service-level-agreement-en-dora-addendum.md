---
title: Kan ik een SLA en/of een DORA addendum afsluiten?
---
Wij bieden voor onze diensten de mogelijkheid om een Service Level Agreement (SLA) en/of DORA Addendum af te sluiten.

**Service Level Agreement (SLA)**

Het SLA legt afspraken vast over o.a. de beschikbaarheid en prestaties van onze diensten, waaronder uptime, reactietijden bij incidenten en eventuele compensaties. 

**DORA Addendum**

De Digital Operational Resilience Act (DORA) stelt specifieke eisen aan de digitale weerbaarheid van IT-diensten. Om onze klanten te ondersteunen, hebben wij een standaard DORA Addendum ontwikkeld dat volledig is afgestemd op onze diensten. Deze is opgesteld in lijn met Verordening (EU) 2022/2554 (DORA – Digital Operational Resilience Act). Het document is een aanvulling op onze algemene voorwaarden en geldt voor alle overeenkomsten waarbij wij diensten leveren die gereguleerde financiële entiteiten gebruiken om bestand te zijn tegen ICT-gerelateerde verstoringen, bedreigingen en incidenten.

**Hoe aanvragen?**

Wij hanteren uitsluitend onze eigen DORA- en SLA-overeenkomsten. We accepteren dus geen door klanten aangeleverde varianten. De reden hiervoor is dat onze documenten volledig zijn toegespitst op onze eigen diensten en processen, zodat wij heldere, haalbare en controleerbare afspraken kunnen garanderen.

De DORA- en SLA-overeenkomsten zijn beschikbaar tegen betaling en worden aangeboden als extra toevoegingen bovenop het bestaande abonnement. De actuele prijzen staan vermeld op onze prijspagina.

Nieuwe klanten kunnen bij het registreren van een account direct kiezen om een SLA en/of DORA Addendum toe te voegen. Bestaande klanten kunnen eenvoudig contact met ons opnemen om dit alsnog te laten activeren.

